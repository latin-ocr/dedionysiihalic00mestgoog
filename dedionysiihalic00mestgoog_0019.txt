14

miam adsiduitatem. - Etsi ejusdem verbi adsiduitatem
nimiam fugiemus. ,— Etsi non utemur continenter simili·
ter cadentibus verbis, - et si verborum transjectionem vi·
tabimus, nisi quae erit concinna. - Item fugere oportet
longam verborum continuationem, quae et auditoris aures
et oratorie spiritum laedit.“ Tertiam denique, dignitatem,
„quae reddit ornatam orationem, varietate distinguens, et
in verborum etin sententiarum exornationem dividitur“, a
Dionysii quidem doctrina alienam non esse vides, sed figura-
rum tantum coritinet copiam, ad certum ordinem discipli-
namque non adstrictam.

Transimus ad Graecos, qui quid ante Dionysium de
compositione statuerint, nunc exquirendum est. Nullum
autem extat opus ante Dionysium compositum, quod eo
consilio quo ille doctrinam de structura orationis et poeti-
cae et pedestris, comprehendat, ita ut hcc sufficere debeat
explorare, ex singulis quibusque disciplinis quid petiverit
Dionysius. Ac primum de rhetorum praeceptis, deinde de
philosophorum ct grammaticorum dicendum est. Rhetores
vero ei, qui da inventione rhetorica subtilissime quaesive-
runt sat multi, omittendi sunt, nimirum omnes qui ad Her-
magorae praecepta artem accommodabant: de quibus orn-
nibus id in universum valet, quod Cicero llrut. 263. de Her·
magorae disciplina judicat ¹). Eorum qui de elocutionis
aliqua parte scripserunt, unius Gorgiae minoris de figuris
sententiarum et elocutionis libellus a Rutilio Lupo excerp
tus extat. lle solis igitur figuris quae dicuntur orationis
scriptum extat, quae exiguam tantum partem compositionis
apud Dionysium efficiunt; quantum vero Gorgiae ingenium
a Dionysii mente critica abhorruerit, id ipsum demonstrat,

quod in numerum oratorum quos imitarentur· dignorum

.„-——-··——-

¹) L. c. „C. Licinius — probabilis orator, jam vero etiarn probatus,
ex hac inopi ad ornandum, sed adinveniendum repedita Hermago-
rae disciplina. Ea dat rationes certas et praecepta dicendi; quae si
minorem baberet apparatum, eunt enim emilia, tamen habent ordinem '
et quasdam errare in dicendo non patientes vias.“ cl. 271.

 

